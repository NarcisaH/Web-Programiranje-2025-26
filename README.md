# Web Programiranje 2025-26
Repository za materijale s vježbi predmeta "Web programiranje". PTF UNZE
# 💻 Web Programiranje – 3. godina, Softversko inženjerstvo  
### Politehnički fakultet Univerziteta u Zenici  
**Akademska godina:** 2025/2026  
**Asistent/ica:** narcisa.hadzajlic@dl.unze.ba  



## 🎯 Cilj predmeta

Predmet “Web programiranje” ima za cilj da studentima pruži praktična znanja o izradi savremenih web aplikacija koristeći **Java (Spring Boot)** i **JavaScript (Node.js, React.js ili neki drugi JS razvojni okvir)**.  
Nakon završetka kursa studenti će biti sposobni samostalno razviti backend i frontend aplikacije koristeći MVC arhitekturu i REST principe.


## 📆 Struktura rada tokom semestra

Nastava se odvija kroz **15 sedmica** i obuhvata:
- **Predavanja:** Teorijski dio i primjeri koncepata web tehnologija kod predmetnog profesora dr. Đulaga Hadžić.  
- **Vježbe:** Praktičan rad u učionici uz stalnu primjenu MVC pristupa i izradu projekata.
- **Konsultacije i prezentacije samostalni završnih projekata:** Dvije sedmice krajem semestra.



## 🧩 Bodovna struktura (55 bodova kod asistentice)

| Aktivnost | Broj bodova | Opis |
|------------|-------------|------|
| Obavezne vježbe (5 × 5b) | 25 | Pet obaveznih mini zadataka koji se rade tokom vježbi. |
| Završni projekat | 25 | Samostalni projekat u željenoj tehnologiji (Spring Boot, Node.js ili React.js). |
| **Ukupno (asistentica)** | **55 (5b za ptisustvo)** | Preostalih 45 bodova dodjeljuje profesor. |



## 🧠 Način rada

- Prvih **8 sedmica** posvećeno je **Spring MVC** i **Spring Bootu** (backend razvoj).  
- Posljednjih **7 sedmica** pokrivaju **Node.js** i **React.js** (frontend razvoj).  
- Na časovima se zajednički radi na **jednom projektu**, koji studenti kasnije mogu nadograđivati ili koristiti kao osnovu za svoj završni rad.  
- Obavezne vježbe (mini projekti) služe za provjeru razumijevanja ključnih tema.  
- Završni projekat se radi samostalno, u paru ili maloj grupi u zavisnosti od zadanih instrukcija, uz mogućnost konsultacija.



## 🧱 Tehnologije i alati

| Vrsta | Preporučeni alat / tehnologija |
|--------|-------------------------------|
| IDE | IntelliJ IDEA, VS Code |
| Backend | Java 17+, Spring Boot |
| Frontend | React.js, HTML, CSS, JS |
| Server-side JS | Node.js, Express |
| Baze podataka | H2, MySQL, PostgreSQL (u kasnijim vježbama) |
| Version Control | Git, GitHub |
| Ostalo | Maven, npm, Spring Initializr |



## 🧮 Način bodovanja

### **Obavezne vježbe (5 × 5b = 25b)**
- Svaka vježba se radi na času.
- Predaja putem GitHub repozitorija ili Classroom zadatka.
- Zadaci su praktični i zahtijevaju primjenu znanja sa vježbi i predavanja.

### **Završni projekat (25b)**
- Tema po izboru (uz odobrenje asistentice).
- Može biti izrađen u tehnologiji po izboru uz uslov da ispunjava zadane zahtjeve.
- Projekat se prezentuje krajem semestra (5 minuta po studentu ili 10 min po grupi).
- Boduje se: funkcionalnost, struktura koda, dizajn i razumijevanje tehnologije.




